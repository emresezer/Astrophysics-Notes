\section{Çift Yıldız Sistemleri}

Çift yıldızlar, kütleçekimsel olarak birbirine bağlı iki yıldızdan oluşan sistemlerdir. Bu yıldızlar ortak bir kütle merkezi etrafında dönerek dinamik ve evrimsel açıdan birbirlerini etkilerler. Evren'de yıldızların önemli bir kısmı tek değil, çift veya çoklu sistemler halinde bulunur. Çift yıldızlar hem yıldız evrimi hem de kütle kaybı / kazanımı süreçlerinin anlaşılmasında kritik rol oynar.

Çift yıldızlar, bileşen yıldızların birbirlerine olan uzaklıklarına ve aralarındaki kütle aktarımına göre iki ana kategoride incelenir:

\subsection{Geniş Çift Yıldızlar (Wide Binaries)}

Geniş çift yıldızlarda yıldızlar arasındaki uzaklık büyük olduğu için Roche lobları dolmaz ve \textbf{kütle aktarımı gerçekleşmez}. Her iki yıldız evrimini neredeyse tek yıldızmış gibi bağımsız sürdürür. Bu sistemlerde bileşenler birbirlerini yalnızca kütleçekimsel olarak etkiler.

\subsection{Yakın Çift Yıldızlar (Close Binaries)}

Yakın çift yıldızlarda bileşenler birbirine yeterince yakın olduğundan \textbf{Roche lobu taşması} meydana gelebilir. Bu durumda daha büyük ve gelişmiş olan yıldız, \textbf{kütle transferi} ile maddeyi diğer bileşene aktarır. Sistem içerisindeki evrim, tek yıldız evriminden önemli ölçüde farklılaşır.

\subsection{Geniş ve Yakın Çift Yıldızların Evrimsel Sonuçları}

Aşağıdaki tablo, çift yıldız türlerini ve bileşenlerin evrimsel sonuçlarını özetler:

\input{tables/close_binary_stars.tex}